 

MED. FAC. FEM. 1—67.

Est etiam placuisse sibi quaecumque voluptas:
Virginibus cordi grataque forma suast3
Laudatas homini volucris Iunonia pennas
Explicat, et forma muta superbit avis.
35 Sic potius vos urget amor qua-m fortibus herbis,
Quas maga terribili‘subsecat arte manus3
Nec vos graminibus nec mixto credite suco
Nec temptate nocens virus amantis equae:
Nec mediae Marsis finduntur cantibus angues,
40 Nec redit in fontes unda supina suos,
Et, quamvis aliquis Temesaea removerit aera,
Numquam Luna suis excutietur equis.
Prima sit in vobis morum tutela, puellae!
Ingenio facies conciliante placet.
45 Certus amor morumst: formam populabitur aetas
Et placitus rugis vultus aratus erit,
Tempus erit, quo vos speculum vidisse pigebit,
Et. veniet rugis altera causa dolor3
Sufficit et longum probitas perdurat in aevum,
50 Perque suos annos hinc bene pendet amor .....
Dic age, cum teneros somnus dimiserit artus,
Candida quo possint ora nitere modo.
Hordea, quae Libyci ratibus misere coloni,
Exue de palea tegminibusque suis3
55 Par ervi mensura decem madefiat ab ovis,
Sed cumulent libras hordea nuda duas.
Haec ubi ventosas fuerint siccata per auras,
Lenta iube scabra frangat asella mola3
Et quae prima cadent vivaci cornua cervo,
eo Contere in haec (solidi sexta fac assis eat),
Iamque ubi pulvereae fuerint confusa farinae,
Protinus innumeris omnia cerne cavis;
Adice narcissi bis sex sine cortice bulbos,
Strenua quos puro marmore dextra terat,
65 Sextantemque trahat gummi 'cum semine Tusc03
Huc novies tanto plus tibi mellis eat:
Quaecumque afficiet tali medicamine vultum,

7

181

