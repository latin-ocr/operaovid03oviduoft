VIIII. DEIAN. 133—168. X. ARIADNE 1—34. 109

ARIADNE THESEO.

X. *[Illa relicta feris etiamnunc, inprobe Theseu,
Vivit: et haec aequa mente tulisse velis:]*
Mitius inveni quam 10 genus omne ferarum:
Credita non ulli quam tibi peius eram.
Quae legis, ex illo, Theseu, tibi litore mitto,
Unde tuam sine me vela tulere ratem,
5 In quo me somnusque meus male prodidit et tu
Per facinus somnis insidiate meis.
Tempus erat, vitrea quo primum terra pruina
Spargitur et tectae fronde queruntur aves,
Incertum vigilans a somno languida movi
10 Thesea prensuras semisupina manus:
Nullus erat! referoque manus iterumque retempto
Perque torum moveo bracchia: nullus erat!
Excussere metus somnum3 conterrita surgo,
Membraque sunt viduo praecipitata toro:
15 Protinus adductis sonuerunt pectora palmis,
thue erat e somno turbida, rapta comast.
Luna fuit: specto, siquid nisi litora cernam,
Quod videant oculi, nil nisi litus habent.
Nunc huc, nunc illuc, 01 utroque sine ordine, 01111ος
20 Alta puellares tardat harena pedes.
Interea toto clamavi in litore ‘Theseu'z
Reddebant nomen concava saxa tuum,
Et quotiens ego te, totiens 100113 ipse vocabat:
Ipse locus miserae ferre volebat opem.
25 Mons fuit: apparent frutices in vertice rari,
Nunc scopulus raucis pendet adesus aquis:
Adscendo (vires animus dabat) atque ita late
Aequora prospectu metior alta meo.
Inde ego (nam ventis quoque sum crudelibus usa)
30 Vidi praecipiti carbasa tenta Noto:
Aut vidi aut tamquam quae me vidisse putarem —
Frigidior glacie semianimisque fuj.
Nec languere diu patitur dolor, excitor illo,
Excitor et summa Thesea voce voco.

 

