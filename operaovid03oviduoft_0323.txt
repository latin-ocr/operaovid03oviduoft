695—768. 267

Vivet et e minimo maximus ignis erit,
Sic, nisi vitaris, quidquid renovabit amorem,
Flamma redardescet, quae modo nulla fuit.
‘135 Argolides cuperent fugisse Capherea puppes,
Teque, senex luctus ignibus ulte tuos,
Praeterita cautus Niseide navita gaudet:
Tu loca, quae nimium grata fuere, cave!
Haec tibi sint Syrtes, haec Acroceraunia vita3
¹140 Hic vomit epotas dira Charybdis aquas.
Sunt, quae non possunt aliquo cogente iuberi,
Saepe tamen casu facta iuvare solent.
Perdat opes Phaedra: parces, Neptune, nepoti,
Nec faciet pavidos taurus avitus equos.
‘145 [Gnosida fecisses inopem, sapienter amasset:
Divitiis alitur luxuriosus amon]
Cur nemost, Hecalen, nullast, quae ceperit Iron‘?
Nempe quod alter egens, altera pauper erat.
Ἴ N on habet, unde suum paupertas pascat amorem:
750 Non tamen hoc tantist, pauper ut esse velis.
At tanti tibi sit, non indulgere theatris,

Dum bene de vacuo pectore cedat amor.
Enervant animos citharae lotosque lyraeque
Et vox et numeris bracchia mota suis.

‘155 Illic adsidue ficti saltantur amantes:
Quid caveas, actor, quid iuvet, arte docet.
Eloquar invitus: teneros ne tange poetas!
Summoveo dotes ipsius ipse meas.
Callimachum fugito: non est inimicus Amori3
wo Et cum Callimacho tu quoque, Coe, noces3
Me certe Sappho meliorem fecit amicae,
Nec rigidos mores Teia Musa dedit.
Carmina quis potuit tuto legisse Tibulli
Vel tua, cuius opus Cynthia sola fuit‘.>
‘1¹65 Quis poterit lecto durus discedere Gallo?
Et mea nescio quid carmina tale sonant.
Quod nisi dux operis vatem frustratur Apollo,
Aemulus est nostri maxima causa mali.

 

