12 AMORUM

Quantum quisque ferat, respiciendus erit.
Forsitan inmundae Tatio regnante Sabinae
40 Noluerint habiles pluribus esse viris3
Nunc Mars externis animos exercet in armis 7
At Venus Aeneae regnat in urbe sui.
Ludunt formosae: castast, quam nemo rogavit3
Aut, si rusticitas non vetat', ipsa rogat.
45 Has quoque, quae frontis rugas in vertice portant,
Excute: de rugis crimina multa cadent.
Penelope iuvenum vires temptabat in arcu:
Qui latus argueret, corneus arcus erat.
Labitur occulte fallitque volubilis aetas,
50 Et celer admissis labitur annus equis.
Aera nitent usu, vestis bona quaerit haberi,
Canescunt turpi tecta relicta situ:
Forma, nisi admittas, nullo exercente senescit,
Nec satis effectus unus et alter habent.
55 Certior e multis nec iam invidiosa rapinast:
Plena venit canis de grege praeda lupis.
Ecce, quid iste tuus praeter nova carmina vates
Donat? amatoris milia multa leges.
Ipse deus vatum palla spectabilis aurea
60 Tractat inauratae consona fila lyrae.
Qui dabit, ille tibi magno sit maior Homero:
Crede mihi, res est ingeniosa dare.
Nec tu, siquis erit capitis mercede redemptus,
Despice: gypsati crimen inane pedis.
65 Nec te decipiant veteres circum atria cerae:
Tolle tuos tecum, pauper amator, avos!
Quin, quia pulcher erit⁷ poscet sine munere noctem! ⁰
Quoddet, amatorem flagitet ante suum!
Parcius exigito pretium⁷ dum retia tendis,
το Ne fugiant3 captos legibus ure tuis!
Nec nocuit simulatus amor3 sine, credat amari,
Et cave, ne gratis hic tibi constet amor!
Saepe nega noctes: capitis modo finge dolorem,
Et modo, quae causas praebeat⁷ Isis erit3

