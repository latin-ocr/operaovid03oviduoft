 

I, 544 — σιτ. 199

Huic, si sorte bibes, sortem concede priorem,
Huic detur capiti missa corona tuo3
Sive erit inferior seu par, prior omnia sumat:
Nec dubites illi verba secunda loqui.
585 Tuta frequensque viast, per amici fallere nomen,
Tuta frequensque licet sit via, crimen habet.
Inde procurator nimium quoque multa procurat
Et sibi mandatis plura videnda putat.
Certa tibi a nobis dabitur mensura bibendi:
5⁹0 Officium praestent mensque pedesque suum.
Iurgia praecipue vino stimulata caveto
Et nimium faciles ad fera bella manus:
Occidit Eurytion stulte data vina bibend03
Aptior est dulci mensa merumque ioco.
⁵95 Si vox est, canta3 si mollia bracchia, salta,
Et quacumque potes dote placere, place!
Ebrietas, ut vera nocet, sic ficta iuvabit:
Fac titubet blaeso subdola lingua sono,
Ut, quidquid facias dicasve protervius aequo,
600 Credatur nimium causa fuisse merum.
Et ‘bene' dic ‘dominae3 bene, cum quo dormiat illa'3
Sed, male sit, tacita mente precare, viro.
At cum discedet mensa conviva remota,
Ipsa tibi accessus turba locumque dabit:
6⁰5 Insere te turbae leviterque admotus eunti
Velle latus digitis et pede tange pedem!
Conloquii iam tempus adest: fuge rustice longe
Hinc Pudor! audentem Forsque Venusque iuvat.
Non tua sub nostras veniat facundia leges3
ἢ 610 Fac tantum cupias: sponte disertus eris.
Est tibi agendus amans imitandaque vulnera verbis:
Haec tibi quaeratur qualibet arte fides!
Nec credi labor est: sibi quaeque videtur amanda3
Pessima sit, nulli non sua forma placet.
615 Saepe tamen vere coepit simulator amare,
Saepe, quod incipiens finxerat esse, fuit.
Quo magis o! faciles imitantibus este, puellae:

