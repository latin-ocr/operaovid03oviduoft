214 ARS AMATORIA.

Qui stupor hic, Menelae, fuit? tu solus abibas,
Isdem sub tectis hospes et uxor erant!

Accipitri timidas credis, furiose, columbas,
Plenum montano credis ovile lupo!

365 Nil Helene peccat, nihil hic committit adulter:
Quod tu, quod faceret quilibet, ille facit.
Cogis adulterium (lando tempusque locumque:

Quid nisi consiliost usa puella tuoâ€˜?
Quid faciat? vir abest, et adest non rusticus hospes,
370 Et timet in vacuo sola cubare toro.
Viderit Atrides: Helenen ego crimine solvo,
Usast humani commoditate viri.
Sed neque fulvus aper media tam saevus in irast,
Fulmineo rabidos cum rotat ore canes,
375 Nec lea, cum catulis lactantibus ubera praebet,
Nec brevis ignaro vipera laesa pede,
Femina quam socii deprensa paelice lecti
Ardet et in vultu pignora mentis habet,
In ferrum flammasque ruit positoque decore
380 Fertur, ut Aonii cornibus icta dei:
Coniugis admissum violataque iura maritast
Barbara per natos Phasias ulta suos,
Altera dira parens haec est, quam cernis, hirundo:
Adspice, signatum sanguine pectus habet!
385 Hoc bene conpositos, hoc firmos solvit amores3
Crimina sunt cautis ista timenda viris.
Nec mea vos uni damnat censura puellae3
Di melius! vix hoc nupta tenere potest.
Ludite, sed furto celetur culpa modesto:
390 Gloria peccati nulla petenda suist.
Nec dederis munus, cognosse quod altera possit,
Nec sint nequitiae tempora certa tuae,
Et, ne te capiat latebris sibi femina notis,
Non unost omnis convenienda loco ,
395 Et quotiens scribes, totas prius ipse tabellas
Inspice: plus multae, quam sibi missa, legunt.
Laesa Venus iusta arma movet telumque remittit

