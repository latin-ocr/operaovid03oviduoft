256 REMEDIA AMORIS.

325 Qua potes, in peius dotes deflecte puellae
Iudiciumque ‘brevi limite falle tuum.
Tui-gida, si plenast, si fuscast, nigra vocetur,
ln gracili macies crimen habere potest3
Et poterit dici petulans, quae rustica non est,
330 Et poterit dici rustica, siqua probast.
Quin etiam, quacumque caret tua femina dote,
Hanc moveat, blandis usque precare sonis:
Exige, uti cantet, siquast sine voce puella3
Fac, saltet, nescit siqua movere manum!
33) Barbara sermonest: fac, tecum multa loquatur,
Non didicit chordas tangere: posce lyram!
Durius incedit: fac, inambulet3 omne papillae
Pectus habent: Vitium fascia nulla tegat!
Si male dentatast, narra, quod rideat, illi3
340 Mollibus est oculis: quod fleat illa, refer!
Proderit et subito, cum se non finxerit ulli,
Ad dominam celeres mane tulisse gradus,
Auferimur cultu: gemmis auroque teguntur
Omnia3 pars minimast ipsa puella sui.
345 Saepe, ubi sit, quod ames, inter tam multa, requiras:
Decipit hac oculos aegide dives Amor.
Inprovisus ades: deprendes tutus inermem3
*Infelix vitiis excidet illa suis.
Non tamen huic nimium praecepto credere tutumst:
350 Fallit enim multas forma sine arte decens.
Tum quoque, conpositis cum conlinit ora venenis,
Ad dominae vultus (nec pudor obstetl) eas:
Pyxidas invenies et rerum mille colores,
Et fluere in tepidos oesopa lapsa sinus5
355 Illa tuas redolent, Phineu, medicamina mensas:
Non semel hinc stomacho nausea facta meost.
Nunc tibi, quae medio Veneris praestemus in usu,
Eloquar: ex omnist parte fugandus Amor.
Multa quidem ex illis pudor est mihi dicere, sed tu
360 Ingenio verbis concipe plura meis;
Nuper enim nostros quidam carpsere libellos,

