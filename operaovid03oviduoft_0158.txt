106 HEROIDES.

Non puduit fortis auro cohibere lacertos,
δυ Et solidis gemmas opposuisse toris?
Nempe sub his animam pestis Nemeaea lacertis
Edidit7 unde umerus tegmina laevus habet!
*Ausus es hirsutos mitra redimire capillos!
Aptior Herculeae populus alba comae*
65 Nec te Maeonia lascivae more puellae
Incingi zona dedecuisse putes?
Non tibi succurrit crudi Diomedis imago,
Efferus humana qui dape pavit equas?
Si te vidisset cultu Busiris in isto ,
⁷0 Huic victor victo nempe pudendus eras!
Detrahat Antaeus duro redimicula collo,
Ne pigeat molli subcubuisse viro!
Inter Ioniacas calathum tenuisse puellas
Diceris et dominae pertimuisse minas.
75 Non fugis, Alcide, victricem mille laborum
Rasilibus calathis inposuisse manum
Crassaque robusto deducis pollice fila
Aequaque formosae pensa rependis erae!
A! quotiens, digitis dum torques stamina duris,
80 Praevalidae fusos conminuere manus!
* [Crederis infelix scuticae tremefactus habenis]*
Ante pedes dominae [pertimuisse minas] .....
* [Eximias pompas, inmania semina laudum]*
Factaque narrabis dissimulanda tibi:
85 Scilicet inmanes elisis faucibus hydros
Infantem caudis involuisse manum ,
Ut Phegeus aper cupressifero Erymantho
Incubet et vasto pondere laedat humum.
Non tibi Threiciis adfixa penatibus ora ,

90 Non hominum pingues caede tacentur equae
Prodigiumque triplex, armenti dives Hiberi
Geryones 7 quamvis in tribus unus erat,
Inque canes totidem trunco digestus ab uno
Cerberos inplicitis angue minante comis,

95 Quaeque redundabat fecundo vulnere serpens

