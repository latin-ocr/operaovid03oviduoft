194 ARS AMATORIA.

Factaque erunt dominae dictaque nota tibi.]*
Sed bene celetur! bene si celabitur index,
Notitiae suberit semper amica tuae.
Tempora qui solis operosa colentibus arva,
400 Fallitur, et nautis adspicienda putat,
Nec semper credenda Ceres fallacibus arvis,
Nec semper viridi concava puppis aquae,
Nec teneras semper tutum captare puellas:
Saepe dato melius tempore fiet idem.
405 Sive dies suberit natalis, sive Kalendae,
Quas Venerem Marti continuasse iuvat,
Sive erit ornatus, non, ut fuit ante, sigillis,
Sed regum positas Circus habebit opes,
Differ opus! tunc tristis hiemps, tunc Pliades instant,
410 Tunc tener aequorea mergitur Haedus aqua.
Tunc bene desinitur, tunc, siquis creditur alto,
Vix tenuit lacerae naufraga membra ratis.
Tu licet incipias, qua flebilis Allia luce
Vulneribus Latiis sanguinulenta fuit,
415 Quaque die redermt rebus minus apta gerendis
Culta Palaestino septima festa Syro.
Magna superstitio tibi sit natalis amicae,
Quaque aliquid dandumst, illa sit atra dies.
Cum bene vitaris, tamen auferet: invenit artem
420 Femina, qua cupidi carpat amantis opes.
Institor ad dominam veniet discinctus emacem
Expediet merces teque sedente suas,
Quas illa inspicias, sapere ut videare, rogabit,
Oscula deinde dabit, deinde rogabit, emas.
425 Hoc fore contentam multos iurabit in annos,
Nunc opus esse sibi, 1111110 bene dicet emi3
Si non esse domi, quos des, causabere nummos,
Littera poscetur, ne didicisse iuvet.
Quid, quasi natali cum poscit munera libo
41Â³0 Et, quotiens opus est, nascitur illa sibi?
Quid, cum mendaci damno maestissima plorat,
Elapsusque cava fingitur aure lapis?

