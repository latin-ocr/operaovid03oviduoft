XV. [XVI] PARIS 338—378. XVI. [XVH.] HELENE 1—29. 141

Tu quoque, si de te totus contenderit orbis, 315
Nomen ab aeterna posteritate feres:
375 Spe modo non timida dis hine egressa secundis
Exige cum plena munera pacta fide!

HELENE PARIDI.
VI.*[Si mihi, quae legi, Pari, non legisse liceret,
Servarem numeros sicut et ante probae.]*
Nunc oculos tua eum violarit- epistula nostros,
Non rescribendi gloria visa levis.
Ausus es hospitii temeratis, advena, saeris
Legitimam nuptae sollicitare fidem!
5 Scilicet idcirco ventosa per aequora vectum
Excepit portu Taenaris ora suo,
Nee tibi, diversa quamvis e gente venires,
Oppositas habuit regia nostra fores,
Esset ut officii merces iniuria tanti‘.>
10 Qui sic intrabas, hospes an hostis eras?
Nec dubito, quin haec, cum sit tam iusta, vocetur
Rustica iudicio nost-ra querela tuo3
Rustica sim sane, dum non oblita pudoris,
Dumque tenor Vitae sit sine labe meae!
15 Si non est ficto tristis mihi vultus in ore,
Nec sedeo' duris torva superciliis,
Fama tamen clarast‚ et adhue sine crimine lusi,
Et laudem de me nullus adulter habet.
Quo magis admiror, quae sit fiducia coepti,
20 Spemque tori dederit quae tibi eausa mei.
An, quia vim nobis Neptunius attulit heros,
Rapta semel videor bis quoque digna rapi?

Crimen erat nostrum, si delinita fuissem:
Cum sim rapta, meum quid nisi nolle fuit?

εὖ Non tamen e facto fructum tulit ille petitum:

Excepto redii passa timore nihil.

Oscula luctanti tantummodo pauca protervus
Abstulit: ulterius nil habet ille mei.

Quae tua nequitiast, non his contenta fuisset:

 

