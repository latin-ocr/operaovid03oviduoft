202 ARS AMATORIA.

Tu titulos alia Palladis arte pet-as!
Quid tibi cum calathis? clipeo manus apta ferendost.
Pensa quid in dextra, qua cadet Hector, habes?
695 Reice succinctos operoso stamine fusos:
Quassandast ista Pelias hasta manu!
Forte erat in thalamo virgo regalis eodem:
Haec illum stupro conperit esse virum.
Viribus illa quidem victast (ita credere oportet}7
700 Sed voluit vinci viribus illa tamen.
Saepe ‘mane2' dixit, cum iam properaret Achilles:
Fortia nam posito sumpserat arma colo.
Vis ubi nunc illast‘? quid blanda voce moraris
Auctorem stupri, Deidamia, tui‘?
705 Scilicet ut pudor est quaedam coepisse priorem7
Sic alio gratumst incipiente pati.
A! nimiast iuveni propriae fiducia formae,
Expectat siquis, dum prior illa roget.
Vir prior accedat, vir verba precantia dicat:
710 Exeipiat blandas comiter illa preces.
Ut potiare, roga: tantum cupit illa rogari3
Da causam voti principiumque tui!
Iuppiter ad veteres supplex heroidas ibat:
Corrupit magnum nulla puella Iovem.
715 Si tamen a precibus tumidos accedere fastus
Senseris, incepto parce referque pedem!
Quod refugit, multae cupiunt, odere, quod instat:
Lenius instando taedia tolle tui!
Neo semper Veneris spes est profitenda roganti:
720 Intret amicitiae nomine tectus amor.
Hoc aditu vidi tetricae data verba puellae:
Qui fuerat- cultor, factus amator erat.
Candidus in nauta turpis color: aequoris unda
Debet et a radiis sideris esse niger3
725 Turpis et agricolae, qui vomere semper adunco
Et gravibus rastris sub Iove versat humum3
Et tua, Palladiae petitur cui palma coronae,
Candida si fuerint corpora7 turpis eris:

