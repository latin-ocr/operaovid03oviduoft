Ι. PENELOPE 62—116. II. PHYLLIS 1—17. 73

⁹⁷ Tres sumus inbelles numero, sine viribus uxor
Laertesque senex Telemachusque puer.
107 Telemacho veniet, vivat modo, fortior aetas:
Nunc erat auxiliis illa tuenda patris,
99 Ille per insidias paenest mihi nuper ademptus,
Dum parat invitis omnibus ire Pylon3
Di, precor, hoc iubeant, ut euntibus ordine fatis
Ille meos oculos conprimat, ille tuos.
105 Sed neque Laertes, ut qui sit inutilis armis,
Hostibus in mediis regna tenere potest,
109 Nec mihi sunt vires im’micos pellere tectis:
Tu citius venias , portus et ara tuis!
Est tibi sitque, precor, natus, qui mollibus annis
In patrias artes erudiendus erat,
Respice Laerten: ut iam sua lumina condas,
Extremum fati sustinet ille diem3
115 Certe ego, quae fueram te discedente puella,
Protinus ut venias, facta videbor anus.

PHYLLIS DEMOPHOONTI.

Π. Hospita, Demophoon, tua te Rhodopeia Phylh's
Ultra promissum tempus abesse queror.
Cornua cum lunae pleno semel orbe coissent,
Litoribus nostris ancora pacta tuaest:
5 Luna quater latuit, toto quater orbe recrevit,
Nec vehit Actaeas Sithonis unda rates.
Tempora si numeres, quae nos numeramus amantes,
Non venit ante suam nostra querela diem,
Spes quoque lenta fuit: tarde, quae credita laedunt,
10 Credimus! invitus nunc et amore noces.
Saepe fui mendax pro te mihi, saepe notavi
Alba procellosos vela referre Notos3
Thesea devovi, quia te dimittere nollet:
Nec tenuit cursus forsitan ille tuos,
15 Interdum timui, ne, dum vada tendis ad Hebri,
Mersa foret cana naufraga puppis aqua-3
Saepe deos supplex, ut tu, scelerate, valeres,

 

