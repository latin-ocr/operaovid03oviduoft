178 EPISTULAE.

Est nitidus vitroque magis perlucidus omni
Fons sacer (hunc multi numen habere putant),
Quem supra ramos expandit aquatica lotos,
160 Una nemus, tenero caespite terra viret:
Hic ego cum lassos posuissem fletibus artus,
Constitit ante oculos naias una meos3
Constitit et dixit ‘quoniam non ignibus aequis
Ureris, Ambraciast terra petenda tibi3
165 Phoebus ab excelso, quantum patet, adspicit aequor
(Actiacum populi Leucadiumque vocant):
Hinc se Deucalion Pyrrhae succensus amore
Misit et inlaeso corpore pressit aquas3
Nec mora, versus amor tetigit lentissima Pyrrhae
170 Pectora, Deucalion igne levatus erat.
Hanc legem locus ille tenet. pete protinus altam
Leucada nec saxo desiluisse timel'
Ut monuit, cum voce abiit3 ego territa surgo,
Nec gravidae lacrimas continuere genae.
175 Ibimus, o nymphe, monstrataque saxa petemus:
Sit procul insano victus amore timor!
Quidquid erit, melius quam nunc erit! aura, subito:
Et mea non magnum corpora pondus habent3
Tu quoque, mollis Amor, pennas suppone cadenti,
180 Ne sim Leucadiae mortua crimen aquae!
Inde chelyn Phoebo, communia munera, ponam,
Et sub ea versus unus et alter erunt:
‘Grata lyram posui tibi, Phoebe, poetria Sappho:
Convenit illa mihi, convenit illa tibi?
185 Cur tamen Actiacas miseram me mittis ad oras,
Cum profugum possis ipse referre pedem?
Tu mihi Leucadia potes esse salubrior unda:
Et forma et meritis tu mihi Phoebus eris.
An potes, o scopulis undaque ferocior illa,
190 Si moriar, titulum mortis habere meae?
At quanto melius iungi mea pectora tecum
Quam poterant saxis praecipitanda dari!
Haec sunt illa, Phaon, quae tu laudare solebas,

