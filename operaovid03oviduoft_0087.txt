11, vnnb, 29—x1‚ 32. 35

35 At mihi contingat Veneris languescere motu,

Cum moriar, medium solvar et inter opus,

Atque aliquis nostro lacrimans in funere dicat
eConveniens vitae mors fuit ista tuae.'

XI Prima malas docuit innantibus aequoris undis
Peliaco pinus veitice caesa vias,
Quae concurrentis intel temer-ana cautes
Conspicuam fulvo vellere vexit ovem.
5 O utinam, nequis remo freta longa moveret,
Argo flinestas pressa bibisset aquas!
Ecce, fugit notumque torum sociosque Penates
Fallacisque vias ire Colinna parat.
Quid tibi, me miserum, Zephyros Eurosque timebo
10 Et gelidum Borean egelidumque Notum?
Non illic urbes, non tu mirabere silvas:
Unast iniusti caerula forma maris3
Nec medius tenuis conchas pictosque lapillos
Pontus habet: bibuli litoris illa morast.
15 Litora marmoreis pedibus signate, puellae:
Hactenus est tutum3 cetera caeca viast.
Et vobis alii ventorum proelia narrent,
Quas Scylla infestet, quasve Charybdis aquas,
Et quibus emineant violenta Ceraunia saxis,
20 Quo lateant Syrtes magna minorque sinu!
Haec alii referant ad vos3 quod quisque loquetur,
Credite! quaerenti nulla procella nocet.
Sero respicitur tellus, ubi fune soluto
Currit in inmensum panda carina salum,
25 Navita sollicitus cum ventos horret iniquos
Et prope tam letum, quam prope cernit aquam.
Quod si concussas Triton exasperet undas,
Quam tibi sit toto nullus in ore color!
Tum generosa voces fecrmdae sidera Ledae
30 Et ‘felix'‚ dicas ‘quem sua terra tenet!'
Tutius est fovisse torum, legisse libellos,
Threiciam digitis increpuisse lyram.
3*

