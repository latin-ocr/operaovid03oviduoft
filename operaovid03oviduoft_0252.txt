196 ARS AMATORIA.

4⁷0 Lecturam spera propositumque tene!
Tempore difficiles veniunt ad aratra iuvencis*
Tempore lenta pati frena docentur equi3
Ferreus adsiduo consumitur anulus usu,
Interit adsidua vomer aduncus humo.
4⁷5 Quid magis est saxo durum, quid mollius unda?
Dura tamen molli saxa cavantur aqua.
Penelopen ipsam, persta modo, tempore vinces3
Capta vides sero Pergama, capta tamen.
Legerit et nolit rescribere, cogere noli:
430 Tu modo blanditias fac legat usque tuas!
Quae voluit legisse, volet rescribere lectis:

Per numeros venient ista gradusque suos,
Forsitan et primo veniet tibi littera tristis,
Quaeque roget, ne se sollicitare velis:

485 Quod rogat illa, timet3 quod non rogat, optat, ut instes3
Insequere, et voti postmodo compos eris!
Interea sive illa toro resupina feretur,
Lecticam dominae dissimulanter adi,
Neve aliquis verbis odiosas offerat auris,
400 Quam potes, ambiguis callidus abde notis3
Seu pedibus vacuis illi spatiosa teretur
Porticus, hic socias tu quoque iunge moras
Et modo praecedas facito, modo terga sequaris
Et modo festines et modo lentus eas!
495 Nec tibi de mediis aliquot transire columnas
Sit pudor aut lateri continuasse latus,
Nec sine te curvo sedeat speciosa theatro:
Quod spectes, umeris adferet illa suis.
Illam respicias, illam mirere licebit,
500 Multa supercilio, multa loquare notis3
Et plaudas, aliquam mimo saltante puellam,
Et faveas illi, quisquis agatur amans.
Cum surgit, surges3 donec sedet illa, sedebis:
Arbitrio dominae tempora perde tuae!
505 Sed tibi nec ferro placeat torquere capillos,
Nec tua mordaci pumice crura teras:

