m, σιτ-720. 243

l Nec sis audita paelice mentis inops,
³ 685 Nec cito credideris! quantum cito credere laedat,
Exemplum vobis non leve Procris erit.
Est prope purpureos collis florentis Hymetti
Fons sacer et viridi caespite mollis humus:
Silva nemus non alta facit3 tegit arbutus herbam;
690 Ros maris et lauri nigraque myrtus olent3
Nec densum foliis buxum fragilesque myricae
Nec tenues cytisi cultaque pinus abest3
Lenibus inpulsae Zephyris auraque salubri
Tot generum frondes herbaque summa tremit.
695 Grata quies Cephalo, famulis canibusque relictis
Lassus in hac iuvenis saepe resedit humo,
‘Quae'que ‘meos releves aestus? cantare solebat
‘Accipienda sinu, mobilis aura, venil'
Coniugis ad timidas aliquis male sedulus aures
700 Auditos memori rettulit ore sonos:
Procris ut accepit nomen, quasi paelicis, Aurae,
Excidit et subito muta dolore fuit:
Palluit, ut serae lectis de vite racemis
Pallescunt frondes, quas nova laesit hiemps,
705 Quaeque suos curvant matura Cydonia ramos,
Cornaque adhuc nostris non satis apta cibis.
Ut rediit animus, tenues a pectore vestes
Rumpit et indignas sauciat ungue genas;
Nec mora, per medias passis furibunda capillis
⁷10 Evolat, ut thyrso concita Baccha, vias.
Ut prope perventum, comites in valle relinquit,
Ipsa nemus tacito elam pede fortis im't.
Quid tibi mentis erat, cum sic male sana lateres,
Procri‘? quis adtoniti pectoris ardor erat?
715 Iam iam venturam, quaecumque erat Aura, putabas
Scilicet atque oculis probra videnda tuis.
Nunc venisse piget (neque enim deprendere velles),
Nunc iuvat: incertus pectora versat amor3
. Credere quae iubeant, locus est et nomen et index
⁷20 Et quia mens semper, quod timet, esse putat.

16*

 

