HI, 111, 14—-1111, 37. 51

ΠΙΙ. Dure vir, inposito tenerae custode puellae
Nil agis: ingeniost quaeque tuenda suo.
Siqua metu dempto castast, ea denique castast3
Quae, quia non liceat, non facit, illa facit.
5 Ut iam servaris bene corpus , adultera mens est:
Nec custodiri, ne velit, illa potest,
Nec corpus servare potes, licet omnia claudas3
Omnibus exclusis intus adulter erit.
Cui peccare licet, peccat minus: ipsa potestas
10 Semina nequitiae languidiora facit.
Desine, crede mihi, vitia inritare vetando:
Obsequio vinces aptius illa tuo.
Vidi ego nuper equum contra sua vincla tenacem
Ore reluctanti fulminis ire modo,
15 Constitit, ut primum concessas sensit habenas
Frenaque in effusa laxa iacere iuba.
Nitimur in vetitum semper cupimusque negata:
Sic interdictis inminet aeger aquis.
Centum fronte oculos, centum cervice gerebat
20 Argus: et hos unus saepe fefellit Amor,
In thalamum Danae ferro saxoque perennem
Quae fuerat virgo tradita, mater erat:
Penelope mansit, quamvis custode carebat,
Inter tot iuvenes intemerata procos.
25 Quidquid servatm, cupimus magis, ipsaque furem
Cura vocat: pauci, quod sinit alter, amant.
Nec facie placet illa sua, sed amore mariti:
Nescio quid, quod te ceperit, esse putant.
Non proba fit, quam vir servat, sed adultera cara:
30 Ipse timor pretium corpore maius habet.
Indignere licet, iuvat inconcessa voluptas:
Sola placet, etimeo' dicere siqua potest.
Nec tamen ingenuam ius est servare puellam:
Hic metus externae corpora gentis agat!
35 Scilicet ut possit custos ‘ego' dicere ‘feci',
In laudem servi casta sit illa tui‘?
Rusticus est nimium, quem laedit adultera coniunx,
4ss

 

