Ι, 102—175. 187

Proximus a domina, nullo prohibente, sedeto,
140 Iunge tuum lateri, qua potes usque, latus.
Et bene, quod cogit, si nolit, linea iungi,
Quod tibi tangendast lege puella loci!
Hic tibi quaeratur socii sermonis origo,
Et moveant primos publica verba sonos.
145 Cuius equi veniant, facito studiose requiras
1 Νο0 111013, quisquis erit, cui favet illa, fave!
At cum ponipa frequens certantibus ibit yephebis,
Tu Veneri dominae plaude favente manu,
thue fit, in gremium pulvis si forte puellae
150 Deciderit, digitis excutiendus erit,
Et si nullus erit pulvis, tamen excute nullum:
Quaelibet officio causa sit apta tuo.
Pallia si terra nimium demissa iacebunt,
Collige et inmunda sedulus effer humo3
155 Protinus, officii pretium, patiente puella
Contingent oculis crura videnda tuis.
Respice praeterea, post vos quicumque sedebit,
Ne premat opposito mollia terga genu.
Parva levis capiunt animos: fuit utile multis
160 Pulvinum facili conposuisse manu3
Profuit et tenui vento movisse tabellam
Et cava sub tenerum scamna dedisse pedem.
Hos aditus circusque novo praebebit amori
Sparsaque sollicito tristis harena foro.
165 Illa saepe puer Veneris pugnavit harena,
Et, qui spectavit vulnera, vulnus habet:
Dum loquitur tangitque manum poscitque libellum
Et quaerit posito pignore, vincat uter,
Saucius ingemuit telumque volatile sensit
170 Et pars spectati muneris ipse fuit.
Quid, modo cum belli navalis imagine Caesar
Persidas induxit Cecropiasque rates?
Nempe ab utroque mari iuvenes, ,31) utroque puellae
Venere atque ingens orbis in Urbe fuit.
1⁷5 Quis non invenit turba, quod amaret, in illa‘?

 

 

