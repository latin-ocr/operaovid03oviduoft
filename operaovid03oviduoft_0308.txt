252 REMEDIA AMORIS.

Adspice, labentes iucundo murmure rivos3
Adspice tondentes fertile gramen oves!
Ecce, petunt rupes praeruptaque saxa capellae:
iso Iam referent haedis ubera plena suis.
Pastor inaequali modulatur harundine carmen,
Nec desunt comites, sedula turba, canes.
Parte sonant alia silvae mugitibus altae,
Et queritur vitulum mater abesse suum.
185 Quid, cum suppositos fugiunt examina fumos,
Ut relevent dempti vimina curva favi?
Poma dat autumnus3 formosast messibus aestas3
Ver praebet fiores, igne levatur hiemps.
*Temporibus certis 'maturam rusticus uvam
190 Deligit, et nudo sub pede musta fluunt3*
Temporibus certis desectas alligat herbas,
Et tonsam raro pectine verrit humum.
Ipse potes riguis plantam deponere in hortis,
Ipse potes rivos ducere lenis aquae.
195 Venerit insitio: fac, ramum ramus adoptet,
Stetque peregrinis arbor operta comis.
Cum semel haee animum coepit mulcere voluptas,
Debilibus pinnis inritus exit Amor.
Vel tu venandi studium cole: saepe recessit
200 Turpiter a Phoebi victa sorore Venus3
Nunc leporem pronum catulo sectare sagaci,
Nunc tua frondosis retia tende iugis3
Aut pavidos terre varia formidine cervos,
Aut cadat adversa cuspide fossus aper3
205 Nocte fatigatum somnus, non eura puellae
Excipit et pingui menibra quiete levat.
Lenius est studium, studium tamen, alite capta
Aut lino aut calamis praemia parva sequi,
Vel, quae piscis edax avido male devoret ore,
â€˜210 Abdere sub parvis aera recurva cibis.
Aut his aut aliis, donee dediscis amare,
Ipse tibi furtim decipiendus eris.
Tu tantum, quamvis firmis retinebere vinclis,

