VIII. HERMIONE 37—110. 103

Argolicas pro se vertit in arma manus!
⁷5 Vix equidem memini, memini tamen: omnia luctus,
Omnia solliciti plena timoris erant,
Flebat avus Phoebeque soror fratresque gemelli,
Orabat superos Leda suumque Iovem3
Ipsa ego, non longos etiamtunc scissa capillos,
80 Clamabam ‘sine me, me sine, mater, abis?
Nam conjunx aberat! — ne non Pelopeia credar,
Ecce, Neoptolemo praeda parata fui.
Pelides utinam vitasset Apollinis arcus!
Damnaret nati facta proterva pater:
85 Nec quondam placuit nec nunc placuisset Achilli
Abducta viduum coniuge flere virum.
Quae mea caelestis iniuria fecit iniquos,
Quodve mihi miserae sidus obesse querar?
Parva mea sine matre fui, pater arma ferebat,
90 Et duo cum vivant, orba duobus eram.
Non tibi blanditias primis, mea mater, in annis
Incerto dictas ore puella tuli,
Non ego captavi brevibus tua colla lacertis
Nec gremio sedi sarcina grata tuo3
95 Non cultus tibi cura mei, nec pacta marito
Intravi thalamos matre parante novos.
Obvia prodieram reduci tibi (vera fatebor),
Nec facies nobis nota parentis erat:
Te tamen esse Helenen, quod eras pulcherrima, sensi,
100 Ipsa requirebas, quae tua nata. foret.

Pars haec una mihi, coniunx bene cessit Orestes:
Is quoque, ni 1110 se pugnat, ademptus erit.
Pyrrhus habet captam reduce et victore parente:

Munus et a! nobis diruta Troia dedit!
105 Cum tamen altus equis Titan radiantibus instat,
Perfruor infelix liberiore malo,
Nox ubi me thalamis ululantem et acerba gementem
Condidit in maesto procubuique toro,
Pro somno lacrimis oculi funguntur obortis,
110 Quaque licet, fugio sicut ab hoste viro.

L*

