m. BRISEIS 90—154. ΠΠ. PHAEDRA 1—7. 81

Mittite me, Danai! dominum legata rogabo
Multaque mandatis oscula mixta feram;
Plus ego quam Phoenix, plus quam facundus Ulixes,
13⁰ Plus ego quam Teucri, credite, frater agam:
Est aliquid, collum solitis tetigisse lacertis,
Praesentisque oculos admonuisse sui!
Sis licet inmitis matrisque ferocior undis,
Ut taceam, lacrimis conminuere meis.
1³5 Nunc quoque (sic omnes Peleus pater inpleat annos,
” Sic eat auspiciis Pyrrhus ad arma tuis&
Respice sollicitam Briseida, fortis Achille,
Nec miseram lenta ferreus ure mora,
Aut, si versus amor tuus est in taedia nostri,
140 Quam sine te cogis vivere, coge mori!
thue facis, coges: abiit corpusque colorque3
Sustinet hoc animae spes tamen una tui,
Qua si destituor, repetam fratresque virumque:
Nec tibi magnificum femina iussa mori.
145 Cur autem iubeas? stricto pete corpora ferro:
Est mihi qui fosso pectore sanguis eat.
Me petat ille tuus, qui, si dea passa fuisset,
Ensis in Atridae pectus iturus erat!
A! potius serves nostram, tua munera, vitam!
150 Quod dederas hosti victor, amica rogo.
Perdere quos melius possis, Neptunia praebent
Pergama: materiam caedis ab hoste pete3
Me modo, sive paras inpellere remige classem,
Sive manes, domini iure venire iube!

   

PHAEDRA HIPPOLYTO.

ΙΠῘ- Quam nisi tu dederis, cariturast ipsa, salutem
Mittit Amazonio Cressa puella viro.
Perlege, quodcumquest! quid epistula lecta nocebit?
Te quoque in hac aliquid quod iuvet esse potest:
⁵ His arcana notis terra pelagoque feruntur3
Inspicit acceptas hostis ab hoste notas.
Ter tecum conata loqui ter inutilis haesit

Om. Ι. 6

