 

[XV] SAPPHO 11—82. 175

Sed tunc praecipue, cum fit Amoris opus.
Tunc te plus solito lascivia nostra iuvabat
Crebraque mobilitas aptaque verba ioco
Et quod, ubi amborum fuerat confusa voluptas,
50 Plurimus in lasso corpore languor erat.
Nunc tibi Sicelides veniimt nova praeda puellae:
Quid mihi· cum Lesbo? Sicelis esse volo.
At vos erronem tellure remittite vestra,
Nisiades matres Nisiadesque nurus,
55 Nec vos decipiant blandae mendacia linguae!
Quae dicit vobis, dixerat ante mihi.
Tu quoque, quae montes celebras, Erycina, Sicanos,
(Nam tua sum) vati consule, diva, tuae!
An gravis inceptum peragit fortuna tenorem
eo Et manet 'm cursu semper acerba suo?
Sex mihi natales ierant, cum lecta parentis
Ante diem lacrimas ossa bibere meas3
Sparsit opes frater meretricis captus amore
Mixtaque cum turpi damna pudore tulit3
65 Factus inops agili peragit freta caerula remo,
Quasque male amisit, nunc male quaerit opes;
Me quoque, quod monui bene multa fideliter, odit:
Hoc mihi libertas, hoc pia lingua dedit3
Et tamquam desint, quae me sine fine fatigent,
ἰο Accumulat curas filia parva meas3
Ultima tu nostris accedis causa querelis:
Non agitur vento nostra carina suo!
Ecce, iacent collo sparsi sine lege capilli,
Nec premit articulos lucida gemma meos3
⁷5 Veste tegor vili, nullumst in crinibus aurum,
Non Arabum noster dona capillus habet.
Cui colar infelix, aut cui placuisse laborem?
Ille mei cultus unicus auctor abes.
Molle meum levibusque cor est violabile telis,
80 Et semper causast, cur ego. semper amem,
Sive ita nascenti legem dixere Sorores,
Nec data sunt vitae fila severa meae,

