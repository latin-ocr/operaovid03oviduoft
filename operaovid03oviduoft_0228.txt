172 EPISTULAE.

1⁹0 Aegra superposita membra fovere manu!
Adsidet ille quidem, quantum permittitur, ipse
Sed meminit, nostrum virginis esse torum.
Iam quoque nescio quid de te sensisse videtur:
Nam lacrimae causa saepe latente cadunt,
19⁵ Et minus audacter blanditur et oscula rara
Admovet et timido me vocat ore suam.
Nec miror sensisse, notis cum prodar apertis:
In dextrum versor, cum venit ille, latus
Nec loquor, et tecto simulatur lumine somnus,
200 Captantem tactus reicioque manum.
Ingemit et tacito suspirat pectore, me quod
Offensam, quamvis non mereatur, habet.
Ei 1111111, quod gaudes, et te iuvat ipsa voluntas!
Ei mihi, quod sensus sum tibi fassa meos!
205 Ei mihi! lingua labat! tu nostra iustius ira,
Qui mihi tendebas retia, dignus eras!
Scribis, ut invalidum liceat tibi visere corpus:
Es procul a nobis, et tamen inde noces.
Mirabar, quare tibi nomen Acontius esset:
210 Quod faciat longe vulnus, acumen habes3
Certe ego convalui nondum de vulnere tali,
Ut iaculo scriptis eminus icta tuis.
Quid tamen huc venias? sane miserabile corpus!
Ingenii videas bina tropaea tui!
215 Concidimus macie, color est sine sanguine, qualem
In pomo 161610 11161116 1111886 1110,
Candida nec mixto sublucent ora rubore:
Forma novi talis marmoris esse solet3
Argenti color 681 111161 convivia talis,
220 Quod tactum gelidae frigore pallet aquae.
Si me nunc videas, visam prius esse negabis
earte nec est' dices ‘ista petita mea’,
Promissique fidem, ne sim tibi iuncta, remittes
Et cupies illud non meminisse deam.
225 Forsitan et facies, iurem ut contraria rursus,
Quaeque legam mittes altera verba mihi.

