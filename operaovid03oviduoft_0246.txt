190 ARs AMATORIA.

250 Horaque formosam quamlibet illa facit:
Consule de gemmis, de tincta murice lana,
Consule de facie corporibusque diem!
Quid tibi femineos coetus venatibus aptos
Enumerem? numero cedet harena meo.
255 Quid referam Baias praetextaque litora Bais
Et, quae de calido sulpure fumat, aquam?
Hinc aliquis vulnus referens in pectore dixit:
‘Non haec, ut famast, unda salubris erat.'
Eece suburbanae templum nemorale Dianae
260 Partaque per gladios regna nocente manu:
Illa quod est virgo, quod tela Cupidinis odit,
Multa dedit populo vulnera, multa dabit.
Hactenus, unde legas, quod ames, ubi retia ponas,
Praecipit inparibus vecta Thalea rotis,
265 Nunc tibi, quae placuit, quas sit capienda per artes,
Dicere praecipuae molior artis opus:
Quisquis ubique, viri, dociles advertite mentes,
Pollicitisque favens vulgus adeste meis!
Prima tuae menti veniat fiducia, cunctas
‘270 Posse capi: capies, tu modo tende plagas.
Vere prius volucres taceant, aestate cicadae,
Maenalius lepori det sua terga canis,
Femina quam iuveni blande temptata repugnet:
Haec quoque, quam poteris credere nolle, volet.
275 thue viro furtiva Venus, sic grata puellae:
Vir male dissimulat, tectius illa cupit3
Conveniat maribus, ne quam nos ante rogemus,
Femina iam partes victa rogantis agat!
Mollibus in pratis admugit femina tauro,
280 Femina cornipedi semper adhinnit equo3
Parcior in nobis nec tam furiosa libido:
Legitimum finem flamma virilis habet.
Byblida quid referam, vetito quae fratris amore
Arsit et est laqueo fortiter ulta nefas?
285 Myrrha patrem, sed non qua filia debet, amavit:
Et 1111116 obducto cortice pressa latet3

