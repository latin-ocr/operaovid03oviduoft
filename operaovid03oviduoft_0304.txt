248 REMEDIA AMORIS.

Tu cole maternas, tuto quibus utimur, artes,
30 Et quarum vitio nulla fit orba parens!
Effice, nocturna frangatur ianua rixa,
Et tegat ornatas multa corona foi-es,
Fac, coeant furtim iuvenes timidaeque puellae
Verbaque dent cauto qualibet arte viro,
35 Et modo blanditias, rigido modo iurgia posti
Dicat et exclusus flebile cantet amans!

His lacrimis contentus eris sine crimine mortis:
Non tua fax avidos digna subire rogos.9
Haec ego, movitx Amor gemmatas aureus alas

40 Et mihi epropositum perfice' dixit ‘opusl’
Ad mea, decepti iuvenes, praecepta venite,
Quos suus ex omni parte fefellit amor3
Discite sanari, per quem didicistis amare:
Una manus vobis vulnus opemque feret.
45 Terra salutares herbas eademque nocentes
Nutrit, et urticae proxima saepe rosast.
Vulnus in Herculeo quae quondam fecerat hoste,
Vulneris auxilium Pelias hasta tulit.
Sed quaecumque! viris, vobis quoque dicta, puellae,
50 Credite! diversis partibus arma damus,
E quibus ad vestros siquid non pertinet usus,
Attamen exemplo multa docere potest.
Utile propositumst saevas extinguere flammas
Nec servum vitii pectus habere sui:
55 Vixisset Phyllis, si me foret usa magistro,
Et per quod noviens, saepius isset iter,
Nec moriens Dido summa vidisset ab arce
Dardanias vento vela dedisse rates,
Nec dolor armasset contra sua viscera matrem,
60 Quae socii damno sanguinis ulta virumst3
Arte mea Tereus, quamvis Philomela placeret,
Per facinus fieri non meruisset avis.
Da mihi Pasiphaen: iam tauri ponet amorem3
Da Phaedram: Phaedrae turpis abibit amor;
65 Redde Parim nobis: Helenen Menelaus habebit,

