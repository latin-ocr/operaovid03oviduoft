244 ARS AMATORIA.

Vidit ut oppressa vestigia corporis herba,
Pulsantur trepidi corde micante sinus3
Iamque dies medius tenues contraxerat umbras,
Inque pari spatio vesper et ortus erant:
725 Ecce, redit Cephalus silvis, Cyllenia proles,
Oraque fontana fervida pulsat aqua.
Anxia, Procri, lates, solitas iacet ille per herbas,
Et ‘Zephyri molles auraque' dixit ‘ades!’
st patuit miserae iucundus nominis error,
730 Et mens et rediit verus in ora color:
Surgit et oppositas agitato corpore frondes
Movit in amplexus uxor itura viri,
Ille feram vidisse ratus iuvenaliter artus
Corripit: in dextra tela fuere manu.
‘135 Quid facis, infelix? non est fera, supprime tela!
Me miserum! iaculo fixa puella tuost.
‘Ei mihil' conclamat ‘fixisti pectus amicum:
Hic locus a Cephalo vulnera semper habet.
Ante diem morior, sed nulla paelice laesa:
740 Hoc faciet positae te milii, terra, levem.
Nomine suspectas iani spiritus exit in auras:
Labor, io! cara lumina conde manul'
Ille sinu dominae morientia corpora maesto
Sustinet et lacrimis vulnera saeva lavat:
745 Exit et incauto paulatim pectore lapsus
Excipitur miseri spiritus ore viri.
Sed 'repetamus opus! mihi nudis rebus eundumst,
Ut tangat portus fessa carina suos.
Sollicite expectas, dum te in convivia ducam,
750 Et quaeris monitus hac quoque parte meos.
Sera veni positaque decens incede lucerna:
Grata mora venies, maxima lena morast.
Etsi turpis eris, formosa videbere potis,
Et latebras vitiis nox dabit ipsa tuis.
755 Carpe cibos digitis: est quiddam gestus edendi,
Ora nec inmunda tota perungue manu3
Neve domi praesume dapes, sed desine citra,

