HI, vnn, 53 —x1, 8. 63

11110, sideream mundi qui temperat arcem,
Exiguus tenero lac bibit ore puer3
Magna fides testi: testis laudatur alumno)
Fassuram Cererem crimina nostra puto.
25 Viderat Iasium Cretaea diva sub Ida
’ Figentem certa terga ferina manu3
Vidit, et ut tenerae flammam rapuere medullae,
Hinc pudor, ex illa parte trahebat amor:
Victus amore pudor. sulcos arere videres
30 Et sata cum minima parte redire sui:
Cum bene iactati pulsarant arva ligones,
Ruperat et duram vomer aduncus humum,
Seminaque in latos ierant aequaliter agros,
Inrita decepti vota colentis erant.
35 Diva potens frugum silvis cessabat in altis3
Deciderant longae spicea serta comae.
Sola fuit Crete fecundo fertilis anno:
Omnia, qua tulerat se dea, messis erat3
Ipse locus nemorum canebat frugibus Idae,
40 Et ferus in silva farra metebat aper3
Optavit Minos similes sibi legifer annos,
Optavit, Cereris longus ut esset amor.
Quod tibi secubitus tristes, dea flava, fuissent,
Hoc cogor sacris nunc ego ferre tuis.
45 [Cur ego sim tristis, cum sit tibi nata reperta
Regnaque quam Iuno sorte minore 1·egat‘?]
Festa dies Veneremque vocat cantusque merumque:
Haec decet ad dominos munera ferre deos-0

‚XLMulta diuque tuli: vitiis patientia victast3
Cede fatigato pector,e turpis amor!
Scilicet adserui iam me fugique catenas,
Et quae non puduit ferre, tulisse pudet.
⁵ Vicimus et domitum pedibus calcamus amorem:
Venerunt capiti cornua sera meo.
Perfer et obdura! dolor hic tibi proderit olim:
Saepe tulit lassis sucus amarus opem.

