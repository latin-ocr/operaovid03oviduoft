XIIII. HYPERMESTRA 33—106. 129

το Paene manus telo saucia facta tuast3
Iamque patrem famulosque patris lucemque timebam:
Expulerunt somnos haec mea dicta tuos:
‘Surge age, Belide, de tot modo fratribus unus!
Nox tibi, ni properas, ista perennis erit?
τε» Territus exsurgis3 fugit omnis inertia somni:
Adspicis in timida fortia tela manu:

Quaerenti causam ‘dum nox sinit, effuge? dixi3
Dum nox atra sinit, tu fugis, ipsa moror.
Mane erat, et Danaus generos ex caede iacentis

80 Dinumerat: summae criminis unus abes,
Fert male cognatae iacturam mortis in uno
Et queritur facti sanguinis esse parum, ⁷
Abstrahor a patriis pedibus, raptamque capillis
(Haec meruit pietas praemial) carcer habet.
85 Scilicet ex illo Iunonia permanet ira,
C-um bos ex hominest, ex bove facta dea.
At satis est poenae teneram mugisse puellam
Nec, modo formosam, posse placere Iovi.
Adstitit in ripa liquidi nova vacca parentis
90 Cornuaque in patriis non sua vidit aquis
Conatoque queri mugitus edidit ore
Territaquest forma, territa voce sua.
Quid furis , infelix? quid te miraris in umbra?
Quid numeras factos ad nova membra pedes?
95 Illa Iovis magni paelex metuenda sorori
Fronde levas nimiam caespitibusque famem,
Fonte bibis spectasque tuam stupefacta figuram
Et, te ne feriant, quae geris, arma, times,
Quaeque modo, ut posses etiam Iove digna videri,
100 Dives eras, nuda nuda recumbis humo,
Per mare, per terras cognataque fiumina curris:
Dat mare, dant amnes, dat tibi terra viam.
Quae tibi causa fugae? quid tu freta longa pererras?
Non poteris vultus effugere ipsa tuos.
105 Inachi, quo properas? eadem sequerisque fugisque:
Tu tibi dux comiti, tu comes ipsa duci!

Ov1n. I. 9

 

