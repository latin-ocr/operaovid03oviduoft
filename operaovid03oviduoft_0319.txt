547—620. 263

Ante oculos facies stabit, ut ipsa, tuos3
58⁵ Tristior idcirco nox est, quam tempora Phoebi:
Quae relevet luctus, turba sodalis abest.
Nec fuge conloquium, nee sit tibi ianua clausa,
Nec tenebris vultus flebilis abde tuos.
Semper habe Pyladen aliquem, qui curet Orestem:
590 Hic quoque amicitiae non levis usus erit.
Quid, nisi secretae laeserunt Phyllida silvae?
Certa necis causast: incomitata fuit.
Ibat, ut Edono referens trieterica Baccho
Ire solet fusis barbara turba comis,
595 Et modo, qua poterat, longum spectabat in aequor,
Nunc in harenosa lassa iacebat humo.
‘Perfide Demophoon? surdas clamabat ad undas,
Ruptaque singultu verba loque-ntis erant.
Limes erat tenuis longa subnubilus umbra,
⁶00 Qua tulit illa suos ad mare saepe pedes.
Nona terebatur miserae via: ‘videritP inquit
Et spectat zonam pallida facta suam,
Adspicit et ramos3 dubitat refugitque, quod audet3
Et timet et digitos ad sua colla refert.
6⁰5 Sithoni, tunc certe vellem non sola fuisses:
Non flesset positis Phyllida silva comis.
Phyllidis exemplo nimium secreta timete,
Laese vir a domina, laesa puella viro!
Praestiterat iuvenis, quidquid mea Musa iubebat,
⁶10 Inque suae portu paene salutis erat:
Reccidit, ut cupidos inter devenit amantes,
Et, quae condiderat, tela resumpsit Amor.
Siquis amas nec vis, facito contagia vites:
Haec etiam pecori saepe nocere solent.
615 Dum spectant laesos oculi, laeduntur et ipsi,
Multaque corporibus transitione nocent3
In loca nonnumquam siccis arentia glebis
De prope currenti flumine manat aqua:
Manat amor tectus, si non ab amante recedas,
620 Turbaque in hoc omnes ingeniosa sumus.

