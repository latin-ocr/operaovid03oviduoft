1:20 HEROIDES.

Numen ubist? ubi di? meritas subeamus in alto,
120 Tu fraudis poenas, credulitatis ego!
Conpressos utinam Symplegades elisissent,
Nostraque adhaererent ossibus ossa tuis,
Aut nos Scylla rapax canibus misisset edendos
(Debuit ingratis Scylla nocere viris) ,

125 Quaeque vomit totidem fluctus totidemque resorbet,
Nos quoque Trinacriae supposuisset aquae!
Sospes ad Haemonias victorque reverteris urbes3

Ponitur ad patrios aurea lana deos.
Quid referam Peliae natas pietate nocentes
130 Caesaque Virginea membra paterna manu?
Ut culpent alii, tibi me laudare necessest,
Pro quo sum totiens esse coacta nocens.
Ausus es (01 iusto desunt sua verba dolori),
Ausus es ‘Aesonia’ dicere <cede domo?
135 Iussa domo cessi natis comitata duobus
Et, qui me sequitur semper, amore tui.
Ut subito nostras Hymen cantatus ad aures
Venit, et accenso lampades igne micant,
Tibiaque effundit socialia carmina vobis,
110 At 1111111 funerea flebiliora tuba,
Pertimui nec adhuc tantum scelus esse putabam:
Sed tamen in toto pectore frigus erat. [ter:
Turba ruunt et eHymen' clamant *Hymenaee’ frequen-
Quo propior vox haec, hoc 1111111 peius erat.
145 Diversi flebant servi lacrimasque tegebant,
(Quis vellet tanti nuntius esse mali'?)
Me quoque, quidquid erat, potius nescire iuvabat,
Sed tamquam scirem, mens mea tristis erat,
Cum minor e pueris iussus studioque videndi
150 Constitit ad geminae limina prima foris:
Hinc 1111111 tmater, adi! pompam pater’ inquit ‘Iason
Ducit et adiunctos aureus urget equos?
Protinus abscissa planxi mea pectora veste,
Tuta nec a digitis ora fuere meis.
155110 animus mediae suadebat in agmina turbae

