EPISTULAE.

P. OVIDI NASONIS HEROIDES.
PENELOPE ULIXI.

I. Hanc tua Penelope lento tibi mittit7 Ulixe3
Nil mihi rescribas, at tamen ipse veni!
Troia iacet certe Danais invisa puellis:
Vix Priamus tanti totaque Troia fuit.
5 O utinam tum, cum Lacedaemona classe petebat,
Obrutus insanis esset adulter aquis!
Non ego deserto iacuissem frigida lecto,
Non quererer tardos ire relicta dies‚
Nec mihi quaerenti spatiosam fallere noctem
ιο Lassasset viduas pendula tela manus.
Quando ego non timui graviora pericula veris?
Res est solliciti plena timoris amor.
In te fingebam violentos Troas ituros,
Nomine in Hectoreo pallida semper eram3
15 Sive quis Antilochum narrabat ab Hectore victum,
Antilochus nostri causa timoris erat3
Sive Menoetiaden falsis cecidisse sub armis,
Flebam successu posse carere dolos3
Sanguine Tlepolemus Lyciam tepefecerat hastam:
20 Tlepolemi leto cura novata meast3
Denique, quisquis erat castris iugulatus Achivis,
Frigidius glacie pectus amantis erat.
Sed bene consuluit casto deus aequus amori:
Versast in cineres sospite Troia viro.

