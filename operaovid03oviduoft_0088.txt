36 AMORUM

At, si vana ferunt volucres mea dicta procellae,
Aequa tamen puppi sit Galatea tuae!
³5 Vestrum crimen erit talis iactura puellae,
Nereidesque deae Nereidumque pater.
Vade memor nostri vento reditura secundo,
Inpleat illa tuos fortior aura sinus!
Tum mare in haec magnus proclinet litora Nereus,
40 Huc venti spirent, huc agat aestus aquas!
Ipsa roges, Zephyri veniant in lintea soli,
Ipsa tua moveas turgida vela manu.
Primus ego adspiciam notam de litore puppim
Et dicam ‘nostros advehit illa deos’
45 Excipiamque umeris et multa sine ordine carpam
Oscula: pro reditu victima vota cadet,
Inque tori formam molles sternentur harenae,
Et tumulus mensae quilibet instar erit.
Illic adposito narrabis multa Lyaeo:
50 Paene sit ut mediis obruta navis aquis,
Dumque ad me properas, neque iniquae tempora noctis
Nec te praecipites extimuisse Notos.
Omnia pro veris credam, sint ficta licebit:
Cur ego non votis blandiar ipse meis'?
55 Haec 1111111 quamprimum caelo nitidissimus alto
Lucifer admisso tempora portet equo!

XII. Ite triumphales circum mea tempora laurus!
Vicimus: in nostrost, ecce, Coriima sinu,
Quam vir, quam custos, quam ianua firma, tot hostes,
Servabant, nequa posset ab arte capi.
5 Haec est praecipuo victoria digna triumpho,

In qua, quaecumquest, sanguine praeda caret.
Non humiles muri, non parvis oppida fossis
Cincta, sed est ductu capta puella meo.
Pergama cum caderent bello superata bilustri,
10 Ex tot in Atridis pars quota laudis erat?

At mea sepositast et ab omni milite dissors
Gloria, nec titulum muneris alter habet:

