78 HEROIDES.

Infelix iterum sum mihi visa capi.
Saepe ego decepto volui custode reverti,
Sed, me qui timidam redderet, hostis erat:
Si progressa forem, caperer ne, nocte, timebam,
20 Quamlibet ad Priami munus itura nurum.
Sed data sim, quia danda fui: tot noctibus absum
Nec repetor3 cessas, iraque lenta tuast,
Ipse Menoetiades tum, cum tradebar, in aurem
eQuid fies? hic parvo tempore' dixit ‘eris’.
25 Nec repetisse, parum! pugnas, ne reddar, Achille:
Ι nunc et cupidi nomen amantis habe!
Venerunt ad te Telamone et Amyntore nati,
Ille gradu propior sanguinis, ille comes,
Laertaque satus, per quos comitata redirem
30 (Auxerunt blandas grandia dona preces)
Viginti fulvos operoso ex aere lebetas
Et tripodas septem pondere et arte pares,
Addita sunt illis auri bis quinque talenta,
Bis sex adsueti vincerersemper equi,
35 Quodque supervacuumst, forma praestante puellae
Lesbides, eversa corpora capta domo,
Cumque tot his (sed non opus est tibi coniuge) coniunx
Ex Agamemnoniis una puella tribus.
Si tibi ab Atride pretio redimenda fuissem,
40 Quae dare debueras, accipere illa negas!
Qua merui culpa fieri tibi vilis, Achille?
Quo levis a nobis tam cito fugit amor?
An miseros tristis fortuna tenaciter urget,
Nec venit inceptis mollior hora meis‘?
45 Diruta Marte tuo Lyrnesia moenia vidi,
(Et fueram patriae pars ego magna meae)
Vidi consortes pariter generisque necisque
Tres cecidisse, (tribus, quae mihi, mater erat)
Vidi, quantus erat, fusum tellure cruenta
50 Pectora iactantem sanguinulenta virum:
Tot tamen amissis te conpensavimus unum3
Tu dominus, tu vir, tu mihi frater eras.

