238 ARs AMATORIA.

Si licet a parvis animum ad maiora referre
500 Plenaque curvato pandere vela sinu,
Pertinet ad faciem rabidos conpescere mores:
Candida pax homines, trux decet ira feras.
Ora tument ira, nigrescunt sanguine venae,
Lumina Gorgoneo saevius igne micant.
505 ‘I procul hinc,⁷ dixit ‘non es mihi, tibia, tanti'⁷
Ut vidit vultus Pallas in amne suos:
Vos quoque si media speculum spectetis in ira,
Cognoscat faciem vix satis ulla suam3
Nec minus in vultu damnosa superbia vestro:
510 Comibus est oculis alliciendus amor.
Odimus inmodicos (experto creditel) fastus:
Saepe tacens odii semina vultus habet.
Spectantem specta, ridenti mollia ride!
Innuet: acceptas tu quoque redde notas!
515 Sic ubi prolusit, rudibus puer 1110 relictis
Spicula de pharetra promit acuta sua.
Odimus et maestas: Tecmessam diligat Aiax!
Nos , hilarem populum, femina laeta capit. [garem‚
Numquam ego 10, Andromache, nec te, Tecmessa ro-
20 Ut mea de vobis altera amica foret3
Credere vix videor, cum cogar credere partu,
Vos ego 'cum vestris concubuisse viris.
Scilicet Aiaci mulier maestissima dixit
‘Lux mea' quaeque solent verba iuvare viros‘?
525 Quis. vetat a magnis ad res exempla minores
Sumere nec nomen pertimuisse ducis?
Dux bonus huic centum commisit vite regendos,
Huic equites, illi signa tuenda dedit:
Vos quoque, de nobis quem quisque erit aptus ad usum,
530 Inspicite et certo ponite quemque loco!
Munera det dives3 ius qui profitebitur, adsit3
Facundus causam saepe clientis agat3
Carmina qui facimus, mittamus carmina tantum:
Hic chorus ante alios aptus amare sumus;
535 Nos facimus placitae late praeconia formae:

