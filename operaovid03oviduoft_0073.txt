Ι, xv, 15- II, 11, 4. 23

Atque aliquis iuvenum, quo nunc ego, saucius arcu
Agnoscat flammae conscia signa suae
Miratusque diu ‘quo’ dicat eab indice doctus
ιο Conposuit casus iste poeta meos?'
Ausus eram, memini, caelestia dicere bella
Centimanumque Gygen, (et satis oris erat)
Cum male se Tellus ultast, ingestaque Olympo
Ardua devexum Pelion Ossa tulit,
15 In manibus nimbos et eum Iove fulmen habebam,
Quod bene pro caelo mitteret ille suo,
Clausit amica fores: ego eum Iove fulmen omisi,
Excidit ingenio Iuppiter ipse meo.
Iuppiter, ignoscas: m'l me tua tela iuvabant,
20 Clausa tuo maius ianua fulmen habet,
Blanditias elegosque levis, mea tela, resumpsi:
Mollierunt duras lenia verba fores.
Carmina sanguineae deducunt cornua lunae,
Et revocant niveos Solis euntis equos,
25 Carmine dissiliunt abruptis faucibus angues,
Inque suos fontes versa recurrit aqua,
Carminibus cessere fores, insertaque posti,
Quamvis robur erat, carmine victa serast.
Quid mihi profuerit velox cantatus Achilles?
3⁰ Quid pro me Atrides alter et alter agent,
Quique tot errando, quot bello, perdidit annos,
Raptus et Haemoniis flebilis Hector equis?
Ut facies tenerae laudatast saepe puellae,
Ad vatem, pretium carminis, ipsa venit.
35 Magna datin· merces! heroum clara valete
Nomina: non aptast gratia vestra mihi.
Ad mea formosos vultus adhibete, puellae,
Carmina, purpureus quae mihi dictat Amor!

Π. Quem penes est dominam servandi eura, Bagoe,
Dum perago tecum pauca, sed apta, vaca!
Hesterna vidi spatiantem luce puellam
Illa, quae Danai porticus agmen habet,

