76 HERomEs

Cum premeret portus classis itura meos:
Ausus es amplecti colloque infusus amantis
Oscula per longas iungere pressa moras
95 Cumque tuis lacrimis lacrimas confundere nostras,
Quodque foret velis aura secunda, queri
Et mihi discedens suprema dicere voce:
â€˜Phylli, fac expectes Demophoonta tuum!7
Expectem, qui me numquam visurus abisti?
100 Expectem pelago vela negata meo?
Et tamen expecto, redeas modo serus amanti,
Ut tua sit solo tempore lapsa fides!
Quid precor infelix? te iam tenet altera coniunx
Forsitan et, nobis qui male favit, Amor,
105 Atque tibi excidimus: nullam, puto, Phyllida nosti3
Ei mihi, si, quae sim Phyllis et unde, rogas,
Quae tibi, Demophoon, longis erroribus acto
Threicios portus hospitiumque dedi,
Cuius opes auxere meae, cui dives egenti
110 Munera multa dedi, multa datura fui,
Quae tibi subieci latissima regna Lycurgi,
Nomine femineo vix satis apta regi,
Qua patet umbrosum Rhodope glacialis ad Haemum,
Et sacer admissas exigit Hebrus aquas,
115 Cui mea virginitas avibus libata sinistris
Castaque fallaci zona recincta manu!
Pronuba Tisiphone thalamis ululavit in illis,
Et cecinit maestum devia carmen avis,
Adfuit Allecto brevibus torquata colubris,
120 Suntque sepulcrali lumina mota face.
Maesta tamen scopulos fruticosaque litora calco
Quaeque patent oculis litora lata meis,
Sive die laxatur humus, seu frigida lucent
Sidera, prospicio, quis freta ventus agat,
125 Et quaecumque procul venientia lintea vidi,
Protinus illa meos auguror esse de0s3
In freta procurro , vix me retinentibus undis,
Mobile qua primas porrigit aequor aquas3

