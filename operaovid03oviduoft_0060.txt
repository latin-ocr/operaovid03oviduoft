10 AMORUM

Ille deam primus perculit: alter ego!
Et minus ille nocens: mihi, quam profitebar amare,
Laesast, Tydides saevus in hoste fuit.
351 nunc, magnificos victor molire triumphos,
Cinge comam lauro votaque redde Iovi,
Quaeque tuos currus comitatus turba sequetur,
·Clamet ‘iol forti victa puella virost3'
Ante eat effuso tristis captiva capillo,
40 Si sinerent laesae, candida tota, genae.
Aptius inpressis fuerat livere labellis
Et collo blandi dentis habere notam.
Denique, si tumidi ritu torrentis agebar,
Caecaque me praedam fecerat ira suam,
45 Nonne satis fuerat timidae inclamasse puellae
Nec nimium rigidas intonuisse minas
Aut tunicam summa deducere turpiter ora
Ad mediam? mediae zona tulisset opem.
At nunc sustinui raptis a fronte capillis
50 Ferreus ingenuas ungue notare genas:
Adstitit illa amens albo et sine sanguine vultu,
Caeduntur Pariis qualia saxa iugis3
Exanimis artus et membra trementia vidi,
Ut cum populeas ventilat aura comas,
55 Ut leni Zephyro gracilis vibratur harundo,
Summave cum tepido stringitur unda Noto;
Suspensaeque diu lacrimae fluxere per ora,
Qualiter abiecta de nive manat aqua.
Tunc ego me primum coepi sentire nocentem:
60 Sanguis erat lacrimae, quas dabat illa, meus.
Ter tamen ante pedes volui procumbere supplex:
Ter formidatas rettudit illa manus.
At tu ne dubita (minuet vindicta dolorem)
Protinus in vultus unguibus ire meos,
65 Nec nostris oculis nec nostris parce capillis:
Quamlibet infirmas adiuvat ira manus3
Neve mei sceleris tam tristia signa supersint,
Pone reconpositas in statione comas!

